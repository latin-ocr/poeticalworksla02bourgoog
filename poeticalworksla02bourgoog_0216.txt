rtuxus rr aaruuxus naara, uro. 197

Oceani, pontoque omnes effundit habenas ;
Subsidunt humiles undae, relugaeque recumbunt.
N ec nihil interea, qui lucida tela diei
spargit, et aspectat terras sol arduus omnes,
Emotam turbat Tethyn, agitatque tumentem.
Cynthia cum fratris radiis obnoxia pleno
Orbe coit, seu cum praeacutis comibus ibit,
Cernere erit magno marmor trepidare tumultu:
At, si dilectae lampas Phoebea sororis
Dimidiam partem candenti lumine tingit ς
Paulatim sese tollens, mare tardius aestum
Provolvet segnem: sin jam pervenit uterque,
Qua Libra aquato discrimine dividit orbem,
Continuo ad oaelum convexo gurgite fertur
Ardua congeries pelagi, et vada spumea crescunt
Cum sonitu; nullo tantum se turbine Nereus
Jactat, et ipsa suas mirantur caerula vires.
Scilicet has leges natura, et foedera lunae
Imposuit. solemque dedit, qui tempore certo
Et premeret, maris et montes educeret altos.
Nl faceret, late circum se immobilis humor⁴
Sterneret in morem stagni, obscoenaeque paludis.
Jam, jam nulla mora est ratibus; nunc Anglioa classis,
Aurarumque leves animae, et flamina captans,
Jura dat oceano; littusque affectat Eoum,
Indiam in Europam portans; nunc labitur alveo
Insolito Ganges, Thamesisque it turbidus auro.

Cantabrigiae, in Comitiia prioribus, 1719-20.
s 3

 

