CORNICULA.

Nrcnns inter aves avis est, quae plurima turres,
Antiquos aedes, celsaque fana colit.

Nil tarn sublime est, quod non audace volatu,
Acriis spernens inferiora, petit.

Quo nemo ascendat, cui non vertigo cerebrum
Corripiat, certe hunc seligit illa locum.

Quo vix eterra tu suspicis absque tremore,
llla metus expers incolumisque sedet.

Lamina delubri supra fastigia, ventus
Qua caeli spiret de regione, docetÍ¾

Hanc ea prae reliquis mavult, secura pericli,
Nec curat, nedum cogitat, unde cadat.

Res inde humanas, sed summa per otia, spectat,
Et nihil ad sese, quas videt, esse videt.

Concursus spectat, plateaque negotia in omni,
Omnia pro nugis at sapienter habet.

Clamores, quos infra audit, si forsitan audit,
Pro rebus nihili negligit, et crocitat.

llle tibi invideat, felix cornicula, pennas
Qui sic humanis rebus abesse velit.

 

