nurerum scurrus. 268

Circum ululare lupi; quorum, dum bruma manebat,
Cum gemitu fugere animae, dubiamque superstes
Sollicitat fremitus mentem, et vox posthuma terret.
Haud equidem credo spreta decedere Cypro
Idaliaeque jugis Venerem, gelidaque sub arcto
Instaurare choros ; siquis tamen hoc quoque, siquis
Captus amore legat littus, te, Phylli, Myrice,
Te nemus omne canit; formosam arbusta Lycorin,
Formosam doctae resonant Amaryllida sylvae.
Respondent pulsae valles, iteratque jocosa
Nomen imago ; rudis stupet arguti incola luci ‚
Accipiens dulces summo de monte querelas,
Incertus, Geniumne loci, Faunosne locutos
Esse putetz fausto mox nescius omine gaudet,

Indigitesque Deos, et Numina ruris adorat.

Cantabrigiae‚ in Comitiis posterioribus, 1⁷21.

DEFliNDlT NUMERUS.

Breunroa indulsit, felis, tibi paroa; novena
Nam tibi net Lachesis fila novena colo.

Hinc, si missa voles celsi de culmine tecti,
Decidis in tutos precipitata pedes.

N ec, miseram licet infestent laniique canesque,
Te lanii exanimant, exanimantve canes.

si moriare semel, sl bis, si terve, quaterve,
Plusquam dimidia parte superstes eris.

 

