25⁴ causan oascuan

Impositoque haerere solo; miratus abunde,

Quod non praecipiti lapsu petat ardua caeli

Pendula turba ruens, subjectaque sidera pulset.

. Hic etiam motum, quem non est ausus Apelles
Moliri, pictum aspicias. Ut gramina flabris

Summa tremunt, undantque levi sinuamine fluctus!
Mimica nunc hominum effigies nunc charta ferarum
Mentitur simulacra modis volitantia miris.

Certatim properant tenues arcessere vitas,
Progenies hodierna; et plurima spirat imago,
Miraturque novas formas, et non sua membra.

Jamque equitem, siquem sors huc advexerit, ultro
Arripis, inque tuam cogis migrare tabernam,

Nec tamen impedias iter, aut sis causa morandi.

Hic avidos pavisse oculos, salvoque pudore
In caput excussam fas est vidisse puellam.

Ut graciles artus tenuantur! ut ambitus imae
Vestis in exiguum tandem concluditur orbern,
Quam tamen iu quartam sartor porrexerat ulnam!
Scilicet hoc etiam est similis pictura puellae,

Quod tangi metuens prensantem lubrica dextram
Exultim fugit, elusamque relinquit amantem.

Jam satis est: tectumtandem lux intret apertum:

Prisca redit chartae albedo, fluxumque nitorem
Exuit, et lautam tanta farragine pompam;
Gloriaque in tenues dilapsa resolvitur auras.
Usque adeo quae lux illustrat cetera, nostram
Obscurat scenam, et nimio fit inutilis usu.

Sic quondam Lemures sublustri noctis in umbra

 

