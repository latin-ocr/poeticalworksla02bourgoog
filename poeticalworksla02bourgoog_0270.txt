rasuera suun nnarraauas. 251

Haud niveos usquam tondentes prata juvencos
Cernere erit, lati nec aperta per aequora campi
Evolat Eleiis sonipes; genus acre luporum
Aspera nutrit hiems, ululantque in montibus ursi.
Nec moliri arces, lqrro aut proscindere glebam,
Cura subit populos; labor unus et una voluptas
In sylvis agitare feras, nudoque sub axe
Indormire solo, et traducere duriter aevum.

Tuque etiam nostrum poscis, Satumie, carmen ;
Piscibus apta tibi sunt aequora, sunt tibi sylvae,
Fontesque irrigui; neque culta novalia desunt ;
Nec gens dura virirm, mentis quibus alma vigorem
Indulsit natura, et firmo corpore finxit.

Tuque cauendus eris, genitor Gradive, rubenti
Igne potens ; tu bella ferox lethumque per orbern
Spiculaque, gladiosque, atque artes mille nocendi
Dispergis, tibi sacra parat jam dirus iberus,
Auspiciisque tuis ductus spem ponit in armis.

ι At tu, magne pater, Britonas, Britonumque labores

Respice; sique tuo Henrici, si numine ducti
Cressiacos Eduardi impldrunt stragibus agros,
Atque ultra oceanum laetos egere triumphos
Frange manu telum Hispani praedonis, et ipsum
Pronum sterne solo, atque irata disjice fronte.
Mercurio Venerique sui debentur honores,
Artibus hic animum, molli imbuit altera amore ;
Quis dubitat, quin intus alat vos spiritus idem,
Qui nos, et toto pariter se misceat orbe?
Haud vobis populos hilares, nymphasque decoras

 

