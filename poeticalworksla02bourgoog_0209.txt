190 sxrsrrrrrrra aurinis, rrc.

Impositi frustra claustra effregisse sepulchri
Certa fides, resque ipsa probat cogitque fateri.
Vera cruentatos violati Cesaris umbra
Ostendit trepido vultus, frontemque minacem,
Fatalesque tibi promisit, Brute, Philippos.
Preterea, defessa gravi curn corpora somno
Languescunt‚ oculosque ligirunt mollia vinc'la,
Evigilant ignes animi, varieque recursant
Errantes species, et mens sine pondere ludit.
causidicus renovat jurgantis proelia lingua,
Milesque occisos iterata interficit ira ι
lit quos accendit vigilanti Phyllis amores,
ln somnis Corydon suspirans nutrit amorem
Sideribusque pares oculos, frontisque politum
Marmor, purpureisque rosis immista genarum
Lilia miratur, mentitaque basia libat,
Basia, quae negat ipsa, ultro dat blandior umbra.
Ergo incorpoream mentem fateare necesse est,
Que varias rerum sopito corpore formas
Pingit, divitiisque suis animosa superbit.
Quinetiam, nec causa sui nec conscia motus
Materies fertur, quarn si vis nulla cieret,
Staret, perpetuoque ignava quiesceret aevo.
Hinc igitur mentis vires, hinc igneus ardor
Finxere? et variis corpuscula percita plagis
Eliciunt sensum, veluti latitantia produnt
Collisi silices inclusa semina flamme?
Hinc ratio fluxit? celeri quae concita cursu
Pervolitat superi flammantia moenia caeli.

 

